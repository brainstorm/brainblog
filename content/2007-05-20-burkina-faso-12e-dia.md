---
author: brainstorm
date: '2007-05-19T14:00:00.000000+00:00'
excerpt: null
layout: post
modified: '2007-05-19T14:00:00.000000+00:00'
permalink: https://blogs.nopcode.org/brainstorm/2007/05/20/burkina-faso-12e-dia/
tags:
- travel
title: "Burkina Faso: 11\xE8 dia"
---

Avui és festa (religiosa) a Burkina. Tal com varem quedar amb Athanase, després d'esmorçar ens trobem amb les bicicletes esperant-nos a l'entrada. En Xavi em desvela la notícia del dia: no tènen frens ! Bé, sí en tènen però només estan per fer-hi bonic... així doncs haurem de tirar de sola de sabata per a frenar. En Xavi ja ha procurat fer una proba preliminar i sembla que algunes normes de trànsit no s'apliquen, així que junt amb la manca de frens haurem d'estar força atents.

<div class='flickr_photo'>
  <center>
    <a href="https://www.flickr.com/photos/rvalls/2912622928/" title="Bikes on Burkina Faso" target="_blank" class="flickr-image aligncenter"><img src="https://farm4.static.flickr.com/3122/2912622928_1b919e2acc_m.jpg" alt="Bikes on Burkina Faso" class="" /></a>
  </center>
</div>

Tot fent ús de la guia, ens orientem per la ciutat i recorrem fàcilment una de les avingudes principals sense problemes fins gairebé arribar a les afores. El sol pica fort i tot i portar màniga llarga i pantalons llargs, m'he descuidat de posar-me cap tipus de protector solar a les zones descobertes... Passem per varis comerços mentre alguns ens miren estranyats:

> Le blanc avec le velò ?

<!--more-->

Un nen s'acosta amb bicicleta a en Xavi i li comenta que no és gens usual veure gent blanca en bicicleta. Altres s'acosten a nosaltres amb moto per probar a vendre'ns alguna cosa o servei (visites guiades per exemple). Ens aturem en un petit mercat per a comprar algun *chapeau* per a soportar millor la solana que ens pica a la closca. Mentre busquem, la gent no para d'oferir-nos coses i alguna noia em toca el braç com si volgues saber quin tacte tènen els blancs :-S

Seguint la nostra visita en bicicleta passem per els exteriors d'un mercat on tornem a veure un exemple de reciclatge de subsistència: adreçen barrils metàlics de gasoil a martellades per després vendre'ls. El més curiós és que segueixen un ritme de percussió musical al més pur estil africà: mentre fan feina, piquen al compás i fan patrons de preguntes i respostes entre ells.

<div class='flickr_photo'>
  <center>
    <a href="https://www.flickr.com/photos/rvalls/2911789807/" title="Burkina market" target="_blank" class="flickr-image aligncenter"><img src="https://farm4.static.flickr.com/3070/2911789807_2917e51ba6_m.jpg" alt="Burkina market" class="" /></a>
  </center>
</div>

Després d'una bona insolació (braços vermells gamba-guiri i una mica de mal de cap), fem una parada per dinar. El restaurant s'anomena "les 3 karites" i no es menja malament. Tot just després d'acabar de dinar decidim per unanimitat anar a descansar una hora a l'hotel per després passar per el LCBOB a respondre mails.

<div class='flickr_photo'>
  <center>
    <a href="https://www.flickr.com/photos/rvalls/2912149910/" title="Xavier Messeguer on LCBOB" target="_blank" class="flickr-image aligncenter"><img src="https://farm4.static.flickr.com/3060/2912149910_3d8defb43c_m.jpg" alt="Xavier Messeguer on LCBOB" class="" /></a>
  </center>
</div>

Avui ha estat un dia especialment dur. M'atreveixo a dir que **3 hores** de bicicleta sota sol africà poden amb les forçes de qualsevol. Així doncs, després d'un merescut sopar, em prenc un gelocatil líquid per aliviar el mal de cap i cap dins la xarxa antimosquits :P