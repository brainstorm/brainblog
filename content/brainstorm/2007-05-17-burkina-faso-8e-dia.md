---
author: brainstorm
date: '2007-05-16T14:00:00.000000+00:00'
dsq_thread_id:
- 2874889378
excerpt: null
layout: post
modified: '2007-05-16T14:00:00.000000+00:00'
permalink: https://blogs.nopcode.org/brainstorm/2007/05/17/burkina-faso-8e-dia/
tags:
- travel
title: "Burkina Faso: 8\xE8 dia"
---

Tal com em va comentar en Dani, la <strike>pudor</strike> olor a espiral matamosquits persisteix a tota l'habitació i roba... Tot i això, no és suficient per dissuadir els mosquits: l'esport matutí continúa sent el de matar-ne tants com pugui, ja sigui sortint de la xarxa antimosquits, com a la dutxa, rentant les dents, etc... mai descansen aquestes bèsties :-S

Per començar amb bon peu la classe, felicito a l'equip local per el partit de dissabte, reconec alguns alumnes que hi jugaven i alguns que estaven al match per animar... Seguint les transparències d'en Beetle, els parlo per sobre sobre aspectes físics de les xarxes wireless: senyals, antenes, pigtails, connectors... També els parlo del Wardriving (i variants), els faig una demostració pràctica del funcionament de [Kismet][1], tcpdump i [Wireshark][2], entre d'altres. Sembla que entenen en què consisteix <acronym title='Extensible Authentication Protocol'>EAP</acronym>, tot i això, m'aturo per explicar què és un [MD5][3] (i després EAP-MD5) i acabo explicant conceptes bàsics sobre claus asimètriques i algo de PKI (per introduïr EAP-TLS & EAP-TTLS). La demostració usant GPG els sembla fascinant... aprofitant-ho els demano que m'enviin un mail xifrat amb la meva clau pública, aviam com resulta (ja em veig fent una keysigning party a Àfrica X"D). 

<!--more-->

Després de classe, faig una bona passejada pel campus intentant mesurar la qualitat de la señal wifi en alguns punts rellevants. El cas és que funciona molt millor del que esperava, l'abast que aconsegueixo amb les planars de 14dBi és molt satisfactori <img src="http://blogs.nopcode.org/brainstorm/wp-includes/images/smilies/icon_smile.gif" alt=":-)" class="wp-smiley" /> També em fa feliç veure que l'invent ha aguantat la pluja i vent del dia anterior, faltarà veure com es comporta durant l'estació següent (plujes torrencials i vent fort).

La resta del dia el dedico a instal·lar ubuntu server a una de les màquines que es va portar en missions passades i que per desconeixement no s'està usant (pentium 4 amb 2HDD's de 250GB) :-/ Certament necessiten d'equipament, però IMHO, els administradors necessiten **formació** per usar degudament les eines de que disposen. Tot i això, les ganes d'aprendre d'en Bob i lo atent que es mostra tothom per solucionar-me tot dubte i problema fa que no perdi l'empenta en cap moment. En altres paraules: és realment gratificant ajudar quan veus que fan tot el possible per tirar endavant.

Per desgràcia, hi ha coses que no es poden solventar només amb voluntat: la lentitud al fer un simple **apt-get update** contra **bf.**archive.ubuntu.com, em desespera. Decideixo traslladar la màquina al centre de càlcul provisionalment, on la connexió sembla que va una mica millor... a vegades :-S Treballaré al LCBOB fins que tingui tot el software instal·lat i funcionant correctament... Segueixo aquest raonament fins que decideixo tirar dels paquets de software disponibles al CD, potser no tant actualitzats, però que em permetran tenir la màquina llesta per demà.

Dedico el temps que em queda a configurar el servidor dns (bind), proxy-cache (squid) i a respondre mails i els vostres comentaris... gràcies per escriure'ls i seguir el meu blog ! <img src="http://blogs.nopcode.org/brainstorm/wp-includes/images/smilies/icon_smile.gif" alt=":-)" class="wp-smiley" /> A l'hora de marxar se'm gela la sang al veure que el shutdown no es completa correctament per un error a ata3, arghhh, disc dur fregit ara ?! M'he passat tota la tarda configurant i omplint la cache de webs per res ? Pleasee, boota tros de cafetera ! Athanase fa una estona que ens espera pacientment fora, no queda temps per desmuntar la màquina i fer més probes avui... M'enduc la màquina cap a l'hotel 421 on estem aquests dies.

Un cop allà obro la màquina, desconnecto & re-connecto els cables S-ATA, la tanco i creuo els dits. Demà serà un altre dia, pero em quedo força intranquil :-S El sopar transcurreix com altres dies, comentem amb en Xavi impressions de com ha anat el dia, coses que queden per fer o millorar, etc. Coincideixo amb la opinió de la [guia turística][4] que vaig comprar (gracies Ell per el consell!): els caps d'animals tallats a les parets fan una mica de grima... procurarem buscar altres llocs on sopar per variar una mica.

 [1]: http://www.kismetwireless.net/
 [2]: http://www.wireshark.org/
 [3]: http://en.wikipedia.org/wiki/MD5
 [4]: http://www.amazon.co.uk/Burkina-Faso-Bradt-Travel-Guide/dp/1841621544/ref=pd_bbs_sr_1/026-3581625-5822847?ie=UTF8&s=books&qid=1179423706&sr=8-1