---
author: brainstorm
date: '2007-05-19T14:00:00.000000+00:00'
dsq_thread_id:
- 2874889426
excerpt: null
layout: post
modified: '2007-05-19T14:00:00.000000+00:00'
permalink: https://blogs.nopcode.org/brainstorm/2007/05/20/burkina-faso-9e-dia/
tags:
- travel
title: "Burkina Faso: 9\xE8 dia"
---

De bon matí i amb una mica de pressa pujem al cotxe d'Athanase. Avui ens acompanyen altres professors de l'ESI, en Xavi procura mantenir un diàleg animat amb ells, provo a mantenir l'atenció i mirar d'entendre sobre què estan parlant... se'm dóna millor fer fotos, entenc ben poca cosa :-S De sobte en Xavi es percata d'algo important:

> I la màquina ?

Em miro durant uns segons el meu portàtil: se m'escapa un "aqui està", però tot seguit m'adono que he deixat el servidor a l'hotel... val, no es pot estar per tot :-S Tornem i recullo ràpidament l'ordinador per tornar a marxar camí a Nasso (ESI).

Acordem amb Xavi que durant les dues primeres hores ell donarà classe mentre jo instal·lo el servidor allà on era. Quin descans al veure que la màquina boota sense cap problema, sembla que l'apretada de cables de la nit passada ha estat suficient, beuff. Tot i que la màquina funciona correctament, no passa el mateix amb la connexió a internet :_/

Els pings a google.com són de l'ordre de 2000ms si és que arriben o son resposts. Durant tota la tarda em trobo amb aquest deplorable escenari que es pot resumir en una frase:

> Entre un 40% i 60% dels icmp-replies passen a a millor vida pel camí

<!--more-->

Bob comenta que això succeeix a vegades, el proveïdor els juga aquestes males passades sense previ avís. En cap cas se'ls notifica sobre quan podria restablir-se el servei... sembla que al tercer món els ISPs són tant simpàtics com els nostres :-S En tota la tarda no puc arribar ni a carregar google.com... es transmeten alguns bytes de les capçaleres d'HTTP però la connexió es talla per timeout en tots els intents, impressionant :-! Posats a fer probes, demano a en Bob si em puc connectar directament al router prescindint de tota la xarxa del campus, per probar a reduïr el problema. Comprovem que efectivament l'enllaç a internet no dóna per més avui.

No cal perdre de vista les inigualables condicions ambientals del recinte d'apenes 4 metres quadrats on em trobo. La calor que es viu dins és la suma del ja entranyable calor africà i l'olor a patiment dels circuits de les màquines que hi funcionen. La ventilació d'aquesta sala consisteix en un ventilador de sostre que mostra senyals de caure en qualsevol moment i un aire acondicionat que només remou aire calent desde l'exterior... fa setmanes que s'ha espatllat :-S

Un dels equips que moren lentament dins aquest forn infernal és un Cisco 2600, el router central de l'ESI. Se m'acudeix tocar la carcassa d'aquest aparell: **crema**. Trobo que no és normal no poder-lo ni tocar e intento aixecar-lo... et voilà: té el ventilador a la part inferior de la carcassa i està completament obstruït: El tènen sobre una taula, sense enrackar... tot i tenir un armari-rack mort de fàstic a l'altre extrem de l'habitacle :-S Penso que realment és un miracle que aquest equip aguanti tanta calor durant tant de temps i segueixi funcionant.

<div class='flickr_photo'>
  <center>
    <a href="http://www.flickr.com/photos/rvalls/2912599430/" title="Cisco 2600 breathing" target="_blank" class="flickr-image aligncenter"><img src="http://farm4.static.flickr.com/3041/2912599430_c1d209c3a5_m.jpg" alt="Cisco 2600 breathing" class="" /></a>
  </center>
</div>

L'aixeco una mica, hi poso provisionalment un rotulador gruixut de pissarra blanca que trobo a prop per elevar-lo un o dos centímetres, per a que l'equip pugui "respirar". Al cap d'una estona la temperatura baixa dràsticament i es situa en límits raonables... Poc després i just abans de marxar tot frustrat per la tarda tant productiva que he viscut, l'enllaç es restableix, humm... temperatura vs operativitat: coincidència ? Veurem com funciona tot demà.

Passant cap al LCBOB comento a en Xavi els problemes que m'he trobat avui. Ell m'explica com han anat les classes i les ganes d'aprendre dels alumnes entre d'altres. Em passa pel cap que dijous, que és festa, podriem llogar un parell de "velòs" (bicicletes) per donar una volta i conèixer millor Bobo-Diulasso. Ens sembla bé a tots dos, per tant doncs, sembla que dijous anirem sobre dos rodes <img src="http://blogs.nopcode.org/brainstorm/wp-includes/images/smilies/icon_smile.gif" alt=":-)" class="wp-smiley" /> 

Abans d'anar a dormir saludo els escarabats i altres insectes que circulen per l'habitació (llit inclós) alegrement. Avui no tinc esma per aniquilar-los: viu i deixa viure.